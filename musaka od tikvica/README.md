# Musaka od tikvica

| Količina | Mera |       Sastojak        |
| -------- | ---- | --------------------- |
| 2        | kom  | tikvica (veća)        |
| 2        | kom  | šargarepa (veća)      |
| 4        | kom  | mladi crni luk        |
| 400      | g    | paradajz pelat        |
| 400      | g    | juneće meso (mleveno) |
| 1        | kom  | crvena paprika        |
| 200      | ml   | mleko                 |
| 3        | kom  | jaje                  |
| 200      | g    | pavlaka               |
| 6        | tbsp | palmino ulje          |
| 2        | tbsp | maslinovo ulje        |
|          |      | so                    |

Tikvice iseći na kolutove ili uzdužno, debljine 5mm, posoliti i ostaviti da odstoje pola sata da ispuste vodu.

Iseći sitno crni luk, po dužini tanko paprike, jako sitno šargarepu (u super secku).
Na 3 kašike palminog ulja dinstati crni luk, posle 5 minuta dodati paprike i šargarepu i dinstati još oko 15ak minuta. Dodavati ulje po potrebi (mora da se krčka).

Dodati meso i žestoko mešati da ne ostanu grudvice mesa. Nakon 10ak minuta doda se pelat, posoli se i krčka se još 10ak minuta da bi isparila vodica od pelata. Dok se sastojci za fil dinstaju upaliti rernu na 200 stepeni da se zagreje.

Namazati vatrostalnu posudu maslinovim uljem i poređati 2 sloja - tikvice pa fil - i završiti sa tikvicama. Peći u rerni 30 minuta, poklopljeno.

Zatim se prelije filom od pavlake, jaja i 200dl mleka.  Peče se još oko 15ak minuta otklopljeno da bi isparila voda.

*Izvor*: Danica Milić

## Napomene

* Šargarepa se uvek sitno secka jer se koristi kao začin, osim kad je vizuelni deo jela (_Tanja Jeremić_)