# Milanov gulaš

## Priprema Mesa

Prethodno veče meso se očisti od masnoće koja se istopi pre kuvanja gulaša radi kontrole masnoće u gulašu. Meso se opere i iseče na kocke 2X3 cm. (obično ide svinjsko juneće pola pola). Meso se posoli malo (na 1 kg mesa pola kašičice soli). Meso se pobiberi (na 1kg ravna kašičica bibera). Meso se popapriči (na 1 kg mesa dve do dve i po kašičice aleve paprike, može malo ljute). Usitnjeni beli luk se dodaje (na 1 kg mesa 3 čena). Potrebno je dobro izmešati (mesiti). Prekrije se folijom i ostavi u frižider do kuvanja.

## Priprema začina

Pre kuvanja gulaša uzme se jedno parče aromatične dimljene slanine i list od zeleni (za 1 kg mesa dovoljno je kocka slanine 3 cm) otprilike isto toliko i lista od zeleni, to sve seckati dok se ne dobije pašteta (oko 10 min.), nakon toga ostaviti u frižider. U gulaš se stavlja 10 minuta pre završetka.

## Priprema supe

Na litar vode ide jedna kocka za supu i kuva se 5 minuta.

## Kuvanje gulaša

U lonac se stavi mast ili ulje (na 1 kg mesa 1 kašika masti ili ulja). Kada se mast ugreje dodaje se iseckan crni luk (odnos mesa i luka je jedna trećina luka), i kad se uveriš koliko je luk pustio vode može se i malo supe dodati da luk da ne zagori. Zatvoriti lonac, kuvati 6 do 7 minuta. Nakon otvaranja lonca nastaviti sa dinstanjem još 30 do 45 minuta i dodati lovorov list (na 1 kg. mesa 3 lista), dodati izrendanu šargarepu, koren zeleni, krompir (na 1. kg mesa 1 srednja šargarepa, koren zeleni srednje veličine, 1 srednji krompir).po ). Po potrebi dodati supe i mešati. Nakon 10 minuta dinstanja dodati paradajz pire ili kečap (na 1 kg.mesa 1 dc kečapa), dodati pripremljeno meso i jednu svežu papriku, po potrebi doliti supu, zatvoriti lonac i kuvati 20 minuta. Kada se lonac otvori proba se slanost eventualno posoliti, uz mešanje dodati pripremljeni začin, po potrebi dodati supu i zatvoriti lonac. Kada se pipak digne ugasiti gorionik ili ringlu.

---

Izvor: Milan Jeremić, 2021